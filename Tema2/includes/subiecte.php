<h1>Subiecte</h1>
Rezolvați următoarele probleme și trimiteți-ne soluțiile la adresa concursului.
<table class="table table-striped">
	<thead class="thead-dark">
		<tr>
			<th>Număr</th>
			<th>Enunț</th>
		</tr>
	</thead>
	<tr>
		<td>1</td>
		<td>Se consideră N șiruri de caractere, fiecare șir având lungimea N. Șirurile conțin caractere din mulțimea {a, b, ..., z, #}. Putem privi cele N șiruri ca o matrice pătratică de N x N caractere. Să se determine numărul total al romburilor corect formate precum și latura celui mai mare romb care se poate construi în matrice astfel încât acesta să aibă în cele patru colțuri caracterul #, fiecare latură a perimetrului rombului să conțină cel puțin o vocală, iar restul caracterelor care alcătuiesc rombul să fie diferite de caracterul #.</td>
	</tr>
	<tr>
		<td>2</td>
		<td>Se dă un șir S format din litere mici ale alfabetului englez. O secvență din şir este palindromică dacă prin parcurgerea sa de la dreapta la stânga se obține același cuvânt precum la parcurgerea de la stânga la dreapta. Se formulează m întrebări de forma i, j, k cu semnificația: pornind de la secvența formată din caracterele dintre indicii i și j inclusiv și având posibilitatea să o extindem în total cu maximum k caractere în S (imediat în stânga poziției i și/sau imediat în dreapta poziției j), putem să obținem o secvență palindromică?</td>
	</tr>
	<tr>
		<td>3</td>
		<td>Bob Ross este foarte faimos pentru picturile sale în ulei cu peisaje muntoase. Astăzi s-a hotărât să picteze o nouă operă, dar va aborda procesul său de creație într-un mod inedit. Bob dispune de N puncte pe o pânză infinită, al i-lea punct având coordonatele (x[i], y[i]). Punctele au proprietatea că x[i] &lt; x[i+1]. El își va alege un număr de puncte și pentru fiecare punct ales i, va colora segmentele dintre perechile de puncte (i - 1, i) și (i, i+1). Inițial, Bob are o pensulă cu o cantitate V de vopsea. Cantitatea de vopsea necesară pentru a colora un segment este egală cu pătratul lungimii acelui segment, iar după colorare cantitatea de vopsea de pe pensulă scade cu această valoare. Bob s-a gândit la următoarele K scenarii. Dacă la scenariul i ar avea o pensulă cu o cantitate V[i] de vopsea, care este numărul maxim P[i], astfel încât oricum am alege P[i] puncte, să poată colora toate segmentele adiacente acelor puncte?</td>
	</tr>
</table>